% \section*{Вступ}
%notoc \addcontentsline{toc}{section}{Вступ}
\newpage
\bigpart{Вступ}
  Проблема раннього виявлення шахрайства наразі стоїть дуже гостро, оператори зв'язку по всьому світу відчувають значні втрати через шахраїв. За даними дослідження CFCA (міжнародна організація для контролю шахрайства, забезпечення доходів і запобігання втрат) в 2013 році, втрати становлять 46.3 мільярдів доларів на рік, що більше на 15\% порівняно з аналогічним дослідженням в 2011 році. Із збільшенням втрат, 8\% компаній переклали функції з боротьби з шахрайством з фінансових відділів у відділи ІТ і безпеки (зараз 38\% від усіх компаній) \cite{cfca2013survey}.

  Ігнорувати проблему шахрайства неможливо, так само як і припинити, тому мета - виявити шкідливе втручання в канали і засоби зв'язку, неправомірне використання послуг якомога раніше і запобігти його.

  Для запобігання вторгненням у мережах використовують мережеві екрани, що можуть блокувати або дозволяти певний трафік через себе.
  Основна різниця між мережевим екраном (файрволом) та системою виявлення вторгнення полягає у способі дії. Мережевий екран діє на границі мережі і фільтрує певні види трафіку, тоді як система виявлення вторгнень пропускає через себе весь трафік, аналізує його більш складними алгоритмами та виявляє аномальні ділянки.

  Системи моніторингу трафіку та виявлення вторгнень визначають аномальний трафік, використовуючи аналіз і побудову шаблону поведінки окремого користувача \cite{telenik2009detection} \cite{rosastelecommunications}. Такі системи зазвичай є частиною системи безпеки і не є самодостатніми - при виявленні інтервенції, залежно від політики безпеки, абонент відразу блокується або подається сигнал співробітнику оператора для ручної обробки.

  Проблемою такого підходу є періодичні і єдиноразові масові зміни поведінки абонентів системи. Прикладом можуть служити свята, як Новий рік, соціально-політичні події і багато іншого. При цьому такі події по- різному впливають на користувачів з різними шаблонами поведінки, наприклад корпоративних користувачів навряд чи торкнуться сімейні свята, а такі дні як "чорна п'ятниця" вплинуть на кількість вихідних дзвінків корпоративного сегмента, але не приватних користувачів \cite{rader2014cdr}.

  Дана робота присвячена створенню системи раннього виявлення шахрайства із урахуванням вказаної проблеми, для цього користувачі будуть кластеризовані у групи, всередині яких буде проводитися пошук аномалій.